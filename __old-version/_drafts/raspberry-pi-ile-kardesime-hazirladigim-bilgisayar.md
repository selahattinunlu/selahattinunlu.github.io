---
title: Raspberry Pi - Kardeşime Hazırladığım Bilgisayar
permalink: /raspberry-pi-kardesime-hazirladigim-bilgisayar
categories: [life]
tags: [raspberrypi,electronic,life]
---

Geçen sene aklımda olan fakat bir türlü fırsat bulamadığım bu fikri bu sene hayata geçirmek istedim.

Raspberry Pi ile bilgisayar hazırlama fikrimin başlangıç noktası ödevleri için araştırmalarını yapabileceği kişisel bir bilgisayarı olması şeklinde başlasa da daha sonradan biraz daha farklılaştı fikrim.

Şekillenen yeni fikrimin temelinde kardeşimin her insanın yaptığı tüketicilikten ziyade üretici yönünü keşfetmesini sağlamak, merak duygusunu tetiklemek var. Bir şeyleri öğrenirken ya da üretirken hata yapmanın doğal olduğunu biz biliyoruz fakat bunu kardeşime de başarılı bir şekilde aktarabilirsem artık merak ettiği şeylerin üzerine giderken herhangi bir korkusu kalmayacaktır diye düşünüyorum. Hata yapmaktan korktuğumuz sürece yeni bir şeyler denemeyiz, yeni bir şeyler denemediğimiz zaman öğrenemeyiz ve öğrenmediğimiz zaman üretemeyiz.

Üretmek süreci "denemek->yanılmak(hata yapmak)->öğrenmek" şeklinde tekrar eden bir süreç değil mi? İlk ampulün bulunması ile ilgili hikayeyi duymuşsunuzdur. Hiçbir şey denemeden, harekete geçmeden başarmak mümkün değil. 

